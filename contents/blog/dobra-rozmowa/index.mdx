---
title: Dobra rozmowa
date: 2021-05-16
image: ./image2.jpg
imageAlt: "Dwie kobiety rozmawiają radośnie"
banner: ./conversation.jpg
bannerAlt: "Dwie kobiety śmieją się"
description: Coraz większa jest w nas świadomość, że rozmowa jest dużą wartością w relacjach partnerskich, małżeńskich, rodzicielskich, zawodowych, szkolnych - wszędzie tam gdzie doceniana jest współpraca.
---


<p>Często jednak pojawia się w nas frustracja spowodowana tym, że ktoś nie chce z nami rozmawiać, że my sami czujemy niechęć do rozmowy lub też wręcz nasze doświadczenie pokazuje nam, że rozmowa wcale nie jest taka dobra (mało tego - w jej wyniku dochodzi do zerwania relacji, zranień itp.).</p>
<h2>A więc o co chodzi w tej rozmowie?</h2>
<p>Myślę że chodzi o jej jakość, wiemy przecież że rozmowa rozmowie nie równa (mówca mówcy nie równy, słuchasz słuchaczowi...). Istotne jest zastanowienie się jak rozmowa może wyglądać aby posiadała szczególną wartość dla jej uczestników.</p>
<p>Często rodziece deklarują, że przecież dużo rozmawiają z dziećmi, ale czy ta rozmowa sprzyja zbliżeniu, wzajemnemu zrozumienia i współpracy?</p>
<p>Niestety bardzo często rozmowa ma postać monologów w których jesteśmy krytyczni, oceniający, pouczający, karcący, zawstydzający, apodyktyczny.</p>
<br></br>

<p>Rozmowa to właściwie 2 umiejętności:</p>
<ul>
    <li>słuchanie</li>
    <li>mówienie</li>
</ul>

<br></br>

<p><strong>Aktywne słuchanie</strong> którego nadrzędnym celem jest pragnienie zrozumienia co rozmówca chce nam przekazać (co przeżywa, czego potrzebuje?).</p>

<p><strong>Mówienie językiem "Ja"</strong> którego celem jest otworzenie się, zakomunikowanie swoich potrzeb, uczuć, wartości, poglądów, pragnień, intencji, oczekiwań.</p>
<br></br>

<p>Po co? W jakim celu zadawać sobie tyle trudności?</p>
<p>Trzeba otwarcie powiedzieć, że nasze nawyki są silne i zmienianie ich wymaga sporego wysiłku, sporej odwagi i przekonania że to ma sens.</p>
<p>A więc, myślę że ten wysiłek ma sens gdy:</p>
<ul>
    <li>zależy mi na relacji</li>
    <li>zależy mi na wzajemnym zrozumieniu i współpracy</li>
    <li>zależy mi aby mój przekaz był usłyszany i zrozumiany</li>
    <li>chcę mieć poczucie skuteczności, satysfakcji w swoich relacjach</li>
    <li>chcę umieć zadbać o siebię </li>
    <li>chcę rozumieć innych</li>
    <li>chcę aby moje wartości, granice były respektowane</li>
    <li>chcę doświadczać częściej radości, relaksu, sprawczości</li>
    <li>chcę umieć rozwiązywać konflikty, problemy w nie raniący sposób</li>
    <li>chce funkcjonować w relacjach w których dominuje wzajemny szacunek, zrozumienie, komfort i chęć przebywania ze sobą</li>
</ul>


